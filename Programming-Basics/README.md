2.	Пресмятане на лице на квадрат

	Първата задача от тази тема е следната: да се напише конзолна програма, която прочита цяло число a, въведено от потребителя, и пресмята лицето на квадрат със страна a. Задачата е тривиално лесна: въвеждате число от конзолата, умножавате го само по себе си и печатате получения резултат на конзолата.

1. Създайте нов проект в съществуващото IntelliJ решение. В Project Explorer кликнете с десен бутон на мишката върху „src“ папката. Изберете [New] -> [Java Class].

2. Ще се отвори диалогов прозорец за избор на име на класа. Напишете подходящо име, например “p01_SquareArea” (Понеже име на клас не може да започва с цифра или да съдържа тирета или други специални знаци, ще сложим „p“ отпред, за да можем да създадем класа).

3. Изберете подходящо име на класа, например “p01_SquareArea”.

4. Вече имате проект с едно конзолно приложение в него. Остава да напишете кода за решаване на задачата.

5. Отидете в тялото на метода Main(string[] args) и напишете кода 
Кодът прочита цяло число с a = Integer.parseInt(console.nextLine()), след това изчислява area = a * a и накрая печата стойността на променливата area.

6. Стартирайте програмата с [Ctrl+Shift+F10] и я тествайте с различни входни стойности.

7. Тествайте решението си в judge системата: https://judge.softuni.bg/Contests/Practice/Index/151#0. Трябва да получите 100 точки (напълно коректно решение):
